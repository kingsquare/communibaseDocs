---
layout: default
title: Gebruikers beheren
group: "administrator"
weight: 2
---

#### Gebruikers
Als administrator heb je toegang tot een speciale administratie: Communibase Client. Deze administratie heeft een
tabblad genaamd gebruiker en hier vind je een overzicht van alle gebruikers en informatie over hen.

![Screenshot gebruikersoverzicht](/assets/img/gebruikersoverzicht.png)

In dit overzicht kunnen gegevens van gebruikers worden aangepast. De belangrijkste wijzigingen die gemaakt kan worden,
is het aanpassen van administratietoegang. Zo kun je bijvoorbeeld een gebruiker toegang tot een administratie geven, door
een nieuwe administratietoegang toe te voegen aan het account van de gebruiker. In dat geval moet de gewenste administratie
geselecteerd worden uit de keuzelijst en een e-mailadres worden opgegeven. Dit e-mailadres moet wel een geldig e-mailadres
zijn en moet dus eerst worden geactiveerd! Zo kun je er bijvoorbeeld voor kiezen om als e-mailadres
{gebruikersnaam}@{administratienaam}.nl te gebruiken. Hieronder staat een voorbeeld.

![Screenshot nieuwe gebruiker](/assets/img/nieuweAdministratietoegang.png)

__LET OP__: Als gebruikers worden aangepast, heeft dit direct invloed op de administratie. Als je bijvoorbeeld instelt
dat je huidige account geen toegang meer heeft tot Communibase Client, dan kun je dit niet meer terug veranderen (omdat
dat via Communibase Client moet gebeuren)!

#### Een gebruiker toevoegen
Als je een nieuwe gebruiker wilt toevoegen, dan is het handig om het volgende stappenplan te volgen:

- Ga naar het tabblad "Gebruiker" in de Communibase Client administratie.
- Klik op "Toevoegen"
- Verzin een gebruikersnaam en wachtwoord en vul deze in het formulier in. Ook is het mogelijk om de administratie zelf
een wachtwoord te laten genereren, door op "Genereer nieuw wachtwoord" te klikken.
- Beslis of de gebruiker een beheerder (administrator) moet zijn. Zo ja, klik dan op het vakje naast "Beheerder:".
- Ga naar de tab "Administratietoegang" en voeg de administraties toe waartoe de gebruiker toegang moet hebben (de
stappen hiervoor staan hierboven beschreven onder de kop "Gebruikers").
- Klik op "Opslaan". Vanaf nu kan deze gebruiker met de opgegeven gebruikersnaam en wachtwoord inloggen in de opgegeven
administraties!